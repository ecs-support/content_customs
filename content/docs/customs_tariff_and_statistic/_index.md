---
title: พิกัดศุลกากร
bookCollapseSection: true
weight: 6
bookToc: true
categories: [พิกัดศุลกากร]
tags: []
---
พิกัดศุลกากร
===

![](https://github.com/ecs-support/knowledge-center/raw/master/img/harmonized.png)

## พิกัดศุลกากร HS Code คืออะไร

 เนื่องจากในแต่ละประเทศ แต่ละเมือง ย่อมมีประเภทของสินค้า และวัตถุดิบที่แตกต่างกันออกไป รวมถึงในแต่ละที่อาจเรียกชื่อแตกต่างกันด้วย จึงได้มีการคิดข้อกำหนดของประเภทและชนิดสินค้าให้มีความเข้าใจตรงกันทั่วโลก และมีความเป็นสากล จึงมีการรวมกลุ่มกันขึ้นมาเพื่อกำหนดเกณฑ์ที่ชื่อว่า “HS Code” ขึ้นมา

พิกัดศุลกากร หรือ HS Code (Harmonized System) มีการยอมรับและประกาศใช้โดยองค์การศุลกากรโลก (World Customs Organization: WCO) เป็นความร่วมมือของสมาชิกกว่า 176 ประเทศ รวมประเทศไทยของเราด้วย ที่เข้าร่วมมาตั้งแต่วันที่ 4 กุมภาพันธ์ พ.ศ. 2515 ซึ่งถือเป็นระบบสากลทางการค้าระหว่างประเทศ สำหรับประเทศไทย มีการนำระบบพิกัดศุลกากรมาใช้เมื่อวันที่ 1 มกราคม พ.ศ. 2531 แทนที่รหัสพิกัดศุลกากรของ Customs Co-operation Council ที่เราใช้กันมาตั้งแต่ปี พ.ศ. 2503 

ระบบพิกัดศุลกากรฮาร์โมไนซ์จำแนกประเภทสิ่งของเป็น 21 หมวด และ 97 ตอน เป็นการกำหนดตัวเลขทั้งหมด 11 หลัก โดย 6 หลัก แรกจะเป็นเลขที่กำหนดขึ้นโดยองค์การศุลกากรโลก (World Customs Organization : WCO) ระบบการจำแนกชนิดสินค้าได้รับการยอมรับจากประเทศภาคีสมาชิกของ องค์การการค้าโลก (World Trade Organization: WTO) เพื่อนำไปใช้เป็นสากลในทางการค้า และ 2 หลักถัดมาจะเป็นการแสดงพิกัดฮาร์โมไนซ์อาเซียน (CEPT Code) ส่วนเลข 3 หลักหลังนั้นจะเป็นรหัสสถิติที่กำหนดโดยแต่ละประเทศนั่นเอง ซึ่งสามารถแบ่งตัวเลขออกเป็นหมวดต่าง ๆ ได้ดังนี้

![](https://github.com/ecs-support/knowledge-center/raw/master/img/HTS-1.png)

### เลข 4 ตัวแรก

มาจากเลขชุด 6 ตัวของพิกัดศุลกากร จะเป็นประเภท (Heading No.) แยกเป็น

- 2 ตัวแรกเป็นเลขลำดับของ “ตอน”
- 2 ตัวหลังเป็นเลขลำดับของ “ประเภท” ที่อยู่ในตอนนั้น

ตัวอย่างเช่น ตอนที่ 29 กำหนดให้เป็นเคมีภัณฑ์อินทรีย์ และประเภทที่ 29.07 คือ ฟีนอลและฟีนอลแอลกอฮอลล์

### เลข 4 ตัวต่อมา

เป็นลำดับของ “ประเภทย่อย” (Subheading No.) ประกอบไปด้วย

- เลข 2 ตัวแรก เป็นเลข 2 ตัวที่เหลือจากเลขชุด 6 ตัวของพิกัดศุลกากร
- เลข 2 ตัวหลัง เป็นประเภทย่อยระบบพิกัด

เลข 2 ตัวหลังนี้ เช่น ประเทศไทยใช้ระบบพิกัดศุลกากรอาเซียน (CEPT Code / the AHTN Protocol) ก็จะเป็นเลขขอพิกัดนี้ เมื่อรวมกับข้อ 1 จะเป็น 8 ตัว (ส่วนใหญ่เป็นเลข 8 ตัว) ตัวอย่างเช่น 2907.10.00 คือ ฟีนอล (ไฮดรอกซิเบนซิน)

### เลข 3 ตัวสุดท้าย

คือ เลขรหัสสถิติ (Statistics code) ซึ่งเป็นรหัสสินค้า (Code for goods) และรหัสหน่วยสินค้า (Unit of goods) โดยตัวเลข 3 หลักสุดท้าย จะเป็นรหัสสถิติที่กำหนดโดยแต่ละประเทศ ทำให้รวมแล้วมี 11 ตัว (มาจากข้อ 1 และข้อ 2 แล้วต่อท้ายอีก 3 ตัวนั่นเอง) และที่ต่อท้ายมากับเลขชุด 11 หลักของพิกัดรหัสสถิติ คือ รหัสหน่วยสินค้า (Unit of goods) เช่น KGM (กิโลกรัม), C62 (ชิ้น/หน่วย), LTR (ลิตร) หรือ MTR (เมตร) เป็นต้น

	 	 
## การจำแนกพิกัดศุลกากร	 

ระบบพิกัด HS Code จัดแบ่งกลุ่มสินค้าตามขั้นตอนการผลิตออกเป็น 21 หมวด 97 ตอน (5,386 ประเภท)  

{{< expand "หมวด 1 สัตว์มีชีวิต ผลิตภัณฑ์จากสัตว์ (ตอนที่ 1 - 5)" "+" >}}
{{< hint success >}}
-   01  สัตว์มีชีวิต
-   02  เนื้อสัตว์และส่วนอื่นของสัตว์ที่บริโภคได้
-   03  ปลา สัตว์น้ำจำพวกครัสตาเซีย โมลลุสก์ และสัตว์น้ำที่ไม่มีกระดูกสันหลังอื่น ๆ
-   04  ผลิตภัณฑ์นม ไข่สัตว์ปีก น้ำผึ้งธรรมชาติ ผลิตภัณฑ์จากสัตว์ที่บริโภคได้ ซึ่งไม่ได้ระบุหรือรวมไว้ในที่อื่น
-   05  ผลิตภัณฑ์จากสัตว์ที่ไม่ได้ระบุหรือรวมไว้ในที่อื่น
 {{< /hint >}}
{{< /expand >}}

{{< expand "หมวด 2 ผลิตภัณฑ์จากพืช (ตอนที่ 6 -14)" "+" >}}
{{< hint success  >}}
-   06  ต้นไม้ และพืชอื่น ๆ ที่มีชีวิต หัว รากและสิ่งที่คล้ายกัน ดอกไม้และใบไม้ที่ใช้ประดับ
-   07  พืชผักรวมทั้งรากและหัวบางชนิดที่บริโภคได้
-   08  ผลไม้และลูกนัตที่บริโภคได้ เปลือกผลไม้จำพวกส้มหรือเปลือกแตงโม
-   09  กาแฟ ชา ชามาเต้ และเครื่องเทศ
-   10  ธัญพืช
-   11  ผลิตภัณฑ์ของอุตสาหกรรมโม่สีเมล็ดธัญพืช มอลต์ สตาร์ช อินูลิน และกลูเทนจากข้าวสาลี
-   12  เมล็ดพืชและผลไม้ ที่มีน้ำมัน เมล็ดธัญพืช เมล็ดพืชและผลไม้เบ็ดเตล็ด พืชที่ใช้ในอุตสาหกรรม หรือใช้เป็นยาฟาง และหญ้าแห้งที่ใช้เป็นอาหารสัตว์
-   13  ครั่ง รวมทั้งกัม เรซิน น้ำเลี้ยง (แซป) และสิ่งสกัดอื่น ๆ จากพืช
-   14  วัตถุจากพืชที่ใช้ถักสาน ผลิตผลจากพืชที่ไม่ได้ระบุหรือรวมไว้ในที่อื่น
 {{< /hint >}}
{{< /expand >}}

{{< expand "หมวด 3 ไขมันและน้ำมันที่ได้จากสัตว์หรือพืช และผลิตภัณฑ์ที่แยกได้จากไขมันและน้ำมันดังกล่าวฯ (ตอนที่ 15)" "+" >}}
{{< hint success >}}
-   06  ต้นไม้ และพืชอื่น ๆ ที่มีชีวิต หัว รากและสิ่งที่คล้ายกัน ดอกไม้และใบไม้ที่ใช้ประดับ
-   07  พืชผักรวมทั้งรากและหัวบางชนิดที่บริโภคได้
-   08  ผลไม้และลูกนัตที่บริโภคได้ เปลือกผลไม้จำพวกส้มหรือเปลือกแตงโม
-   09  กาแฟ ชา ชามาเต้ และเครื่องเทศ
-   10  ธัญพืช
-   11  ผลิตภัณฑ์ของอุตสาหกรรมโม่สีเมล็ดธัญพืช มอลต์ สตาร์ช อินูลิน และกลูเทนจากข้าวสาลี
-   12  เมล็ดพืชและผลไม้ ที่มีน้ำมัน เมล็ดธัญพืช เมล็ดพืชและผลไม้เบ็ดเตล็ด พืชที่ใช้ในอุตสาหกรรม หรือใช้เป็นยาฟาง และหญ้าแห้งที่ใช้เป็นอาหารสัตว์
-   13  ครั่ง รวมทั้งกัม เรซิน น้ำเลี้ยง (แซป) และสิ่งสกัดอื่น ๆ จากพืช
-   14  วัตถุจากพืชที่ใช้ถักสาน ผลิตผลจากพืชที่ไม่ได้ระบุหรือรวมไว้ในที่อื่น
 {{< /hint >}}
{{< /expand >}}

{{< expand "หมวด 4 อาหารปรุงแต่ง เครื่องดื่ม สุรา และน้ำส้มสายชู ยาสูบ และผลิตภัณฑ์ที่ใช้แทนยาสูบฯ (ตอนที่ 16 - 24)" "+" >}}
{{< hint success >}}
-   16  ของปรุงแต่งจากเนื้อสัตว์ ปลา หรือสัตว์น้ำจำพวกครัสตาเซีย โมลลุสก์ หรือจากสัตว์น้ำที่ไม่มีกระดูกสันหลังอื่น ๆ
-   17  น้ำตาลและขนมทำจากน้ำตาล (ชูการ์คอนแฟกชันเนอรี)
-   18  โกโก้และของปรุงแต่งที่ทำจากโกโก้
-   19  ของปรุงแต่งจากธัญพืช แป้ง สตาร์ช หรือนม ผลิตภัณฑ์อาหารจำพวกเพสทรี
-   20  ของปรุงแต่งทำจากพืชผัก ผลไม้ ลูกนัต หรือจากส่วนอื่นของพืช
-   21  ของปรุงแต่งเบ็ดเตล็ดที่ทำจากพืช
-   22  เครื่องดื่มสุรา น้ำส้มสายชู
-   23  กากและเศษที่เหลือจากอุตสาหกรรมผลิตอาหาร อาหารที่จัดทำไว้สำหรับการเลี้ยงสัตว์
-   24  ยาสูบและผลิตภัณฑ์ที่ใช้แทนยาสูบ
 {{< /hint >}}
{{< /expand >}}
  
{{< expand "หมวด 6 ผลิตภัณฑ์ทางเคมี(ตอนที่ 28 - 38)" "+" >}}

{{< hint success >}}
-   28  เคมีภัณฑ์อนินทรีย์ สารประกอบอินทรีย์ประเภทสารประกอบอนินทรีย์ ของโลหะมีค่า และโลหะจำพวกแรร์เอิร์ท ของธาตุกัมมันตรังสีหรือไอโซโทป
-   29  เคมีภัณฑ์อินทรีย์
-   30  ผลิตภัณฑ์ทางเภสัชสัชกรรม
-   31  ปุ๋ย
-   32  สิ่งสกัดที่ใช้ฟอกหนังหรือย้อมสี แทนนินและอนุพันธ์ของแทนนิน สีย้อม สารสี (พิกเมนต์)และวัตถุแต่งสี อื่นๆ สีทาและวานิชพัตตี้และมาสติกอื่นๆรวมทั้งหมึก
-   33  เอสเซนเชียลออยล์และเรซินนอยด์ เครื่องหอม เครื่องสำอางหรือสิ่งปรุงแต่งสำหรับประทินร่างกายหรือประเทืองโฉมเครื่องประเทืองโฉม (ทอยเล็ดเพรพาเรชัน)
-   34  สบู่ สารอินทรีย์ที่เป็นตัวลดแรงตึงผิว สิ่งปรุงแต่งที่ใช้ซักล้าง สิ่งปรุงแต่งที่ใช้หล่อลื่น ไขเทียม ไขปรุงแต่ง สิ่งปรุงแต่งที่ใช้ขัดเงาหรือขัดถู เทียนไข และของที่คล้ายกัน เพสต์สำหรับทำแบบ "ไขที่ใช้ทางทันตกรรม" สิ่งปรุงแต่งทางทันตกรรมซึ่งมีปลาสเตอร์เป็นหลัก
-   35  สารแอลบูมินอยด์ โมดิไฟด์ สตาร์ช กาว เอนไซม์
-   36  วัตถุระเบิด ผลิตภัณฑ์จำพวกดอกไม้เพลิง ไม้ขีดไฟ แอลลอยด์ที่ทำให้เกิดประกายไฟ สิ่งปรุงแต่งที่สันดาปได้บางชนิด
-   37  ของที่ใช้ในการถ่ายรูปหรือถ่ายภาพยนตร์
-   38  เคมีภัณฑ์เบ็ดเตล็ด
 {{< /hint >}}
{{< /expand >}}

{{< expand "หมวด 7 ผลิตภัณฑ์ของพลาสติกและยาง (ตอนที่ 39 - 40)" "+" >}}
{{< hint success >}}
-   39  พลาสติกและของที่ทำด้วยพลาสติก
-   40  ยาง และของทำด้วยยาง
 {{< /hint >}}
{{< /expand >}}

{{< expand "หมวด 8 ผลิตภัณฑ์จากหนังและหนังเฟอร์ (ตอนที่ 41 - 43)" "+" >}}
{{< hint success >}}
-   41  หนังดิบ(นอกจากเฟอร์) และหนังฟอก
-   42  เครื่องหนัง เครื่องอานและเครื่องเทียมลาก เครื่องใช้สำหรับเดินทาง กระเป๋าถือและภาชนะที่คล้ายกัน ของที่ทำด้วยไส้สัตว์(นอกจากไส้ตัวไหม)
-   43  หนังเฟอร์ เฟอร์เทียม และผลิตภัณฑ์ของดังกล่าว

 {{< /hint >}}
{{< /expand >}}

{{< expand "หมวด 9 ไม้และของทำด้วยไม้ (ตอนที่ 44 - 46)" "+" >}}
{{< hint success >}}
-   44  ไม้และของทำด้วยไม้ ถ่านไม้
-   45  ไม้ก๊อก และของทำด้วยไม้ก๊อก
-   46  ผลิตภัณฑ์ทำด้วยฟาง ทำด้วยเอสพาร์โตหรือวัตถุถักสานอื่นๆ เครื่องจักสานและเครื่องสาน
 {{< /hint >}}
{{< /expand >}}

{{< expand "หมวด 10 เยื่อไม้และกระดาษ (ตอนที่ 47 - 49)" "+" >}}
{{< hint success >}}
-   47  เยื่อไม้หรือเยื่อไม้ที่ได้จากวัตถุจำพวกเส้นใยเซลลูโลสอื่นๆ เศษและของที่ใช้ไม่ได้ที่เป็นกระดาษหรือกระดาษแข็ง
-   48  กระดาษและกระดาษแข็ง ของทำด้วยเยื่อกระดาษหรือทำด้วยกระดาษหรือกระดาษแข็ง
-   49  หนังสือที่พิมพ์เป็นเล่ม หนังสือพิมพ์ รูปภาพ และผลิตภัณฑ์อื่นๆ ของอุตสาหกรรมการพิมพ์ ต้นฉบับเขียนหรือดีดพิมพ์ และแปลน
 {{< /hint >}}
{{< /expand >}}

{{< expand "หมวด 11 สิ่งทอและของทำด้วยสิ่งทอ (ตอนที่ 50 - 63)" "+" >}}
{{< hint success >}}
-   50  ไหม
-   51  ขนแกะ ขนละเอียดหรือขนหยาบของสัตว์ ด้ายขนม้าและผ้าทอ
-   52  ฝ้าย
-   53  เส้นใยสิ่งทอจากพืชอื่นๆ ด้ายกระดาษ และผ้าทอจากด้ายกระดาษ
-   54  ใยยาวประดิษฐ์
-   55  เส้นใยสั้นประดิษฐ์
-   56  แวดดิ้ง สักหลาดและผ้าไม่ทอ ด้ายชนิดพิเศษ เชือกชนิดทไวน์ ชนิดคอร์เดจ ชนิดโรปและเคเบิล และของทำด้วยสิ่งดังกล่าว
-   57  พรมและสิ่งทอปูพื้นอื่นๆ
-   58  ผ้าทอชนิดพิเศษ ผ้าสิ่งทอที่ทำปุยแบบทัฟต์ ผ้าลูกไม้เทเพสทรี ผ้าที่ใช้ตกแต่ง ผ้าปัก
-   59  ผ้าสิ่งทอที่อาบซึม เคลือบ หุ้มหรืออัดเป็นชั้น ของทำด้วยสิ่งทอชนิดที่เหมาะสำหรับใช้ในอุตสาหกรรม
-   60  ผ้าถักแบบนิตหรือแบบโครเชต์
-   61  เครื่องแต่งกายและของที่ใช้ประกอบกับเครื่องแต่งกาย ถักแบบนิตหรือแบบโครเชต์
-   62  เครื่องแต่งกายและของที่ใช้ประกอบกับเครื่องแต่งกาย ที่ไม่ได้ถักแบบนิตหรือแบบโครเชต์
-   63  ของทำด้วยสิ่งทอที่จัดทำแล้วอื่นๆ ของเป็นชุด เสื้อผ้าที่ใช้แล้วและของที่ใช้แล้วทำด้วยสิ่งทอ ผ้าขี้ริ้ว
 {{< /hint >}}
{{< /expand >}}

{{< expand "หมวด 12 ของสำเร็จรูป (ตอนที่ 64 - 67)" "+" >}}
{{< hint success >}}
-   64  รองเท้า สนับแข้งและของที่คล้ายกัน รวมทั้งส่วนประกอบของของดังกล่าว
-   65  เครื่องสวมศรีษะและส่วนประกอบของเครื่องสวมศรีษะ
-   66  ร่ม ร่มปักกันแดด ไม้เท้า ไม้เท้าที่เป็นที่นั่ง แส้(วิป) แส้ขี่ม้าและส่วนประกอบของของดังกล่าว
-   67  ขนแข็งและขนอ่อนของสัตว์ปีกที่จัดเตรียมแล้ว และของทำด้วยของดังกล่าว ดอกไม้เทียม ของทำด้วยผมคน
 {{< /hint >}}
{{< /expand >}}

{{< expand "หมวด 13 หิน ผลิตภัณฑ์เซรามิก เครื่องแก้ว (ตอนที่ 68 - 70)" "+" >}}
{{< hint success >}}
-   68  ของทำด้วยหิน ปลาสเตอร์ ซีเมนต์ แอสแบสทอส ไมกา หรือวัตถุที่คล้ายกัน
-   69  ผลิตภัณฑ์เซรามิก
-   70  แก้วและเครื่องแก้ว
 {{< /hint >}}
{{< /expand >}}

{{< expand "หมวด 14 ไข่มุก รัตนชาติ(ตอนที่ 71)" "+" >}}
{{< hint success >}}
-   71  ไข่มุกธรรมชาติ หรือไข่มุกเลี้ยง รัตนชาติหรือกึ่งรัตนชาติ โลหะมีค่า โลหะที่หุ้มติดด้วยโลหะมีค่า และของที่ทำด้วยของดังกล่าว เครื่องเพชรพลอย และรูปพรรณที่เป็นของเทียม เหรียญกษาปณ์
 {{< /hint >}}
{{< /expand >}}

{{< expand "หมวด 15 โลหะสามัญและของทำด้วยโลหะสามัญ (ตอนที่ 72 - 83)" "+" >}}
{{< hint success >}}
-   72  เหล็กและเหล็กกล้า
-   73  ของทำด้วยเหล็กหรือเหล็กกล้า
-   74  ทองแดงและชองทำด้วยทองแดง
-   75  นิกเกิลและของทำด้วยนิกเกิล
-   76  อะลูมิเนียมและของทำด้วยอะลูมิเนียม
-   78  ตะกั่วและของทำด้วยตะกั่ว
-   79  สังกะสีและของทำด้วยสังกะสี
-   80  ดีบุกและของทำด้วยดีบุก
-   81  โลหะสามัญชนิดอื่น เซอร์เมต และของทำด้วยของดังกล่าว
-   82  เครื่องมือ เครื่องใช้ ของใช้ชนิดมีคม ช้อนและส้อม ทำด้วยโลหะสามัญ ส่วนประกอบของของดังกล่าวทำด้วยโลหะสามัญ
-   83  ของเบ็ดเตล็ดทำด้วยโลหะสามัญ
 {{< /hint >}}
{{< /expand >}}

{{< expand "หมวด 16 เครื่องจักร เครื่องกล อุปกรรณ์ไฟฟ้า (ตอนที่ 84 - 85)" "+" >}}
{{< hint success >}}
-   84  เครื่องปฏิกรณ์นิวเคลียร์ บอยเลอร์ เครื่องจักร เครื่องใช้กล และส่วนประกอบของเครื่องดังกล่าว
-   85  เครื่องจักรไฟฟ้า เครื่องอุปกรณ์ไฟฟ้า และส่วนประกอบของเครื่องดังกล่าว เครื่องบันทึกเสียงและเครื่องถอดเสียง เครื่องบันทึกและเครื่องถอดภาพ และเสียงทางโทรทัศน์ รวมทั้งส่วนประกอบและอุปกรณ์ของเครื่องดังกล่าว
 {{< /hint >}}
{{< /expand >}}

{{< expand "หมวด 17 ยานบก ยานน้ำ อากาศยาน (ตอนที่ 86 - 89)" "+" >}}
{{< hint success >}}
-   86  หัวรถจักรของรถไฟหรือรถราง รถที่เดินบนรางและส่วนประกอบของของดังกล่าว สิ่งติดตั้งถาวรและอุปกรณ์ติดตั้งสำหรับรางรถไฟหรือรถราง และส่วนประกอบของสิ่งดังกล่าว เครื่องอุปกรณ์กล (รวมถึงที่เป็นเครื่องกลไฟฟ้า) สำหรับให้สัญญาณทางจราจรทุกชนิด
-   87  ยานบกนอกจากรถที่เดินบนรางรถไฟหรือรางรถราง ส่วนประกอบและอุปกรณ์ประกอบของยานดังกล่าว
-   88  อากาศยาน ยานอวกาศ และส่วนประกอบของยานดังกล่าว
-   89  เรือและสิ่งก่อสร้างลอยน้ำ
 {{< /hint >}}
{{< /expand >}}

{{< expand "หมวด 18 อุปกรณ์ทางทัศนศาสตร์ การแพทย์ เครื่องดนตรี นาฬิกา (ตอนที่ 90 - 92)" "+" >}}
{{< hint success >}}
-   90  อุปกรณ์และเครื่องอุปกรณ์ที่ใช้ในทางทัศนศาสตร์ การถ่ายรูป การถ่ายทำภาพยนตร์ การวัด การตรวจสอบ การวัดความเที่ยง การแพทย์หรือการศัลยกรรม รวมทั้งส่วนประกอบ และอุปกรณ์ประกอบของของดังกล่าว
-   91  นาฬิกาชนิดคล็อกและชนิดวอตซ์ และส่วนประกอบของนาฬิกาดังกล่าว
-   92  เครื่องดนตรี รวมทั้งส่วนประกอบและอุปกรณ์ประกอบของเครื่องดนตรี
 {{< /hint >}}
{{< /expand >}}

{{< expand "หมวด 19 อาวุธและกระสุน (ตอนที่ 93)" "+" >}}
{{< hint success >}}
-   93  อาวุธและกระสุน รวมทั้งส่วนประกอบและอุปกรณ์ประกอบของของดังกล่าว
 {{< /hint >}}
{{< /expand >}}

{{< expand "หมวด 20 ผลิตภัณฑ์เบ็ดเตล็ด (ตอนที่ 94 - 96)" "+" >}}
{{< hint success >}}
-   94  เฟอร์นิเจอร์ เครื่องเตียง ฟูก ฐานรองฟูก เบาะ และสิ่งตกแต่งยัดไส้ที่คล้ายกัน เครื่องประทีปโคมไฟ ที่ไม่ได้ระบุหรือรวมไว้ในที่อื่น เครื่องหมายที่มีแสงสว่าง แผ่นป้ายชื่อที่มีแสงสว่างและของที่คล้ายกัน รวมทั้งอาคารสำเร็จรูป
-   95  ของเล่น ของเล่นเกม และของใช้ที่จำเป็นในการเล่นกีฬา ส่วนประกอบและอุปกรณ์ประกอบของของดังกล่าว
-   96  ผลิตภัณฑ์เบ็ดเตล็ด
 {{< /hint >}}
{{< /expand >}}

{{< expand "หมวด 21 ศิลปกรรม โบราณวัตถุ (ตอนที่ 97)" "+" >}}
{{< hint success >}}
-   97  ศิลปกรรม ของที่นักสะสมรวบรวม และโบราณวัตถุ
 {{< /hint >}}
{{< /expand >}}


หรือแบ่งออกเป็น
 	
- วัตถุดิบ	508	รายการ
- กึ่งสำเร็จรูป	2,124	รายการ
- ผลิตภัณฑ์สำเร็จรูป	2,754	รายการ	 
 	 	 
โดยมีการคิดอากรตามกลุ่มต่าง ๆ โดยประมาณดังนี้
 	
- วัตถุดิบ	0 – 1	%
- กึ่งสำเร็จรูป	3 – 5	%
- ผลิตภัณฑ์สำเร็จรูป	10 – 40	%


## การหาพิกัดศุลกากร และรหัสพิกัดสินค้า

เราสามารถค้นหาพิกัดศุลกากร ได้ที่เว็บไซต์กรมศุลกากร  [ค้นหาพิกัด](http://itd.customs.go.th/igtf/th/main_frame.jsp) หรือที่  [Tariff e-service](http://tariffeservice.customs.go.th/ITRF/) หรือค้นหาผ่านทาง Mobile Application ได้แล้วนะครับ ภายใต้ชื่อ **“HS Check”** ทั้งบน [Google Play](https://play.google.com/store/apps/details?id=com.igtfTCD&hl=th) และ [App Store](https://itunes.apple.com/th/app/hs-check/id1190764347?l=th&mt=8)


![](.../images/free-trade-area.png)


การดำเนินงานด้านมาตรฐานพิกัดอัตราศุลกากร ของกรมศุลกากร อยู่ภายใต้การกำกับของรองอธิบดีที่รับผิดชอบและสำนักพิกัดอัตราศุลกากร 
กำหนดไว้เป็นสองระดับคือด้านนโยบายพิกัดฯ และด้านบริการมาตรฐานพิกัดฯ โดยมีกิจกรรมและแนวทางการดำเนินงานตามแผนภาพต่อไปนี้

![](http://th.customs.go.th/data_files/16072319132277893864.png)


>สอบถามข้อมูลเพิ่มเติมได้ที่ : กองพิกัดอัตราศุลกากร (กพก.)  
หมายเลขโทรศัพท์ : 0-2667-7372  
อีเมล์ : 80000100@customs.go.th  

Reference:
- https://vayoit.com/blog/hs-code/