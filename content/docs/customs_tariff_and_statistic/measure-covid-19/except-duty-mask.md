---
title: หน้ากากอนามัย และวัตถุดิบ
bookCollapseSection: true
weight: 1
bookToc: false
date: "Mar 27, 2020"
publishdate: "Mar 27, 2020"
lastmod: "Mar 27, 2020"
---

การยกเว้นอากรสำหรับ หน้ากากอนามัย และวัตถุดิบที่นำไปใช้ผลิตหน้ากาก
====

จาก ประกาศกระทรวงการคลัง เรื่อง การลดอัตราอากรและยกเว้นอากรศุลกากร ตามมาตรา 12 แห่งพระราชกำหนดพิกัดอัตราศุลกากร พ.ศ. 2530 (ฉบับที่ 3) [*[ดาวน์โหลด]*](http://www.ratchakitcha.soc.go.th/DATA/PDF/2563/E/067/T_0019.PDF) และ ประกาศกรมศุลกากรที่ 61/ 2563 เรื่อง แก้ไขเพิ่มเติมประกาศกรมศุลกากรที่ 144/ 2560 เรื่อง หลักเกณฑ์และพิธีการสำหรับการลดอัตราอากรและยกเว้นอากรศุลกากรตามมาตรา 12 แห่งพระราชกำหนดพิกัดอัตราศุลกากร พ.ศ.2530 [*[ดาวน์โหลด]*](http://www.customs.go.th/cont_strc_download_with_docno_date.php?lang=th&top_menu=menu_homepage&current_id=14232832414a505e4f464b4d464b46) กำหนดให้เพิ่มข้อความต่อไปนี้

"*ของไม่ว่าจะจัดอยู่ในพิกัดประเภทใด* ที่นำเข้ามาเพื่อผลิตเป็น*หน้ากากชนิดที่ใช้ในห้องผ่าตัด* ตามประเภทย่อย *6307.90.40* และ*หน้ากากกรองฝุ่น หมอกควัน หรือสารพิษ บรรดาที่เป็นอุปกรณ์เพื่อความปลอดภัย* ตามประเภทย่อย *6307.90.90* 
 
การยกเว้นอากรและการกำหนดให้ของที่ได้รับการยกเว้นอากร ให้เป็นไปตามหลักเกณฑ์และเงื่อนไข ดังต่อไปนี้

(ก) ของที่ได้รับการยกเว้นอากร จะต้องนำไปใช้ผลิตหน้ากากชนิดที่ใช้ในห้องผ่าตัดตามประเภทย่อย 6307.90.40 และหน้ากากกรองฝุ่น หมอกควัน หรือสารพิษ บรรดาที่เป็นอุปกรณ์เพื่อความปลอดภัยตามประเภทย่อย 6307.90.90 *ภายในกำหนดเวลาหนึ่งปี* นับแต่วันที่นำของเข้า
 
หากปรากฏในภายหลังว่า ของที่ได้รับการยกเว้นอากร*ไม่สามารถหรือมิได้นำไปใช้ผลิตภายในกำหนดเวลาหนึ่งปีนับแต่วันที่นำของเข้า ผู้นำของเข้าจะต้องชำระอากรตามปกติ* หรือส่งของนั้นออกไปนอกราชอาณาจักร หากมีเหตุจำเป็นต้องขยายเวลาให้ขอต่ออธิบดีกรมศุลกากรก่อนครบกำหนดดังกล่าว อธิบดีกรมศุลกากรอาจอนุญาตให้ขยายเวลาได้ไม่เกินหกเดือน
 
(ข) *ผู้ขอใช้สิทธิต้องยื่นขออนุมัติก่อนการนำเข้า* และ*จะได้รับการยกเว้นอากรเมื่อได้รับอนุมัติ"*

![](https://github.com/ecs-support/knowledge-center/raw/master/img/import/except-duty-mask-01.jpg)

![](https://github.com/ecs-support/knowledge-center/raw/master/img/import/except-duty-mask-02.jpg)

![](https://github.com/ecs-support/knowledge-center/raw/master/img/import/except-duty-mask-03.jpg)

> ที่มาบทความ : [กรมศุลกากร](http://www.customs.go.th/cont_strc_slide_image.php?current_id=14232832414a505e4f464b4b464b46)

