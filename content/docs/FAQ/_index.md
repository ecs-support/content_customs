---
title: FAQ
bookCollapseSection: true
weight: 10
bookToc: false
---

FAQ. (Frequently asked questions)
=====

![](http://www.taladtool.com/wp-content/uploads/2018/02/faq.png)

{{< expand "Error : Paperless service is suspended because you have not paid service fee to Customs Department" "+" >}}

## Error "Paperless service is suspended because you have not paid service fee to Customs Department" หรือ "Paperless service is suspended because you have not paid overtime fee to Customs Department"

{{< hint success >}}
**คำตอบ :**  

 สาเหตุที่ผู้ประกอบการไม่ได้รับเลขที่ใบขนสินค้าในระบบ Paperless เนื่องมาจากสาเหตุหลัก 3 เรื่อง ดังนี้

1. ผู้ประกอบการค้างชำระค่าธรรมเนียมการผ่านพิธีการใบขนสินค้า    
2. ผู้ประกอบการค้างชำระค่าธรรมเนียมการตรวจปล่อยนอกเวลาราชการ (Overtime fee) สำหรับใบขนสินค้าขาออกที่ส่งออกนอกราชอาณาจักรที่มีคำสั่ง “ให้เปิดตรวจ”
3. กรณีมีการตรวจสอบข้อมูลทางสถิติ แล้วพบความผิดปกติของข้อมูล  

รายละเอียดของแต่ละสาเหตุมีดังนี้

1. ผู้ประกอบการค้างชำระค่าธรรมเนียมการผ่านพิธีการใบขนสินค้า

ค่าธรรมเนียมการผ่านพิธีการใบขนสินค้า ( Service fee ) เป็นค่าธรรมเนียมที่กรมศุลกากรเรียกเก็บจากใบขนสินค้าขาเข้า และใบขนสินค้าขาออก ที่มีสถานะตรวจปล่อยแล้ว ฉบับละ 200 บาท ผู้ประกอบการสามารถชำระได้ทันทีที่ยื่นใบขนสินค้า หรือ ชำระเป็นรายเดือน ณ สำนักงานศุลกากรทุกแห่ง โดยในแต่ละเดือนกรมศุลกากรรวบรวมข้อมูลใบขนสินค้าที่ต้องชำระค่าธรรมเนียม โดยแบ่งเป็นใบขนสินค้าที่ชำระแล้ว กับ ใบขนสินค้าที่ค้างชำระ และส่งใบแจ้งยอดค่าธรรมเนียมรายเดือนให้ผู้ประกอบการทราบทางไปรษณีย์ทุกเดือนในเดือนถัดไป เช่น ใบแจ้งหนี้ของเดือนมิถุนายนจะเป็นการสรุปค่าธรรมเนียมการผ่านพิธีการของใบขนสินค้าที่ตรวจปล่อยในเดือนพฤษภาคม  ผู้ประกอบการที่ไม่ไปดำเนินการชำระค่าธรรมเนียมภายในเวลาที่กำหนด กรมศุลกากรจะไม่อนุญาตให้ปฏิบัติพิธีการ

ท่านสามารถตรวจสอบข้อมูลผ่านระบบ e-Tracking ในหน้าเว็บไซต์ของกรมศุลกากร เมนูย่อย “e-Tracking System”

![enter image description here](http://www.customs.go.th/data_files/730cb7e2a564623f9547df91054264be.png)


2. ผู้ประกอบการค้างชำระค่าธรรมเนียมการตรวจปล่อยนอกเวลาราชการ (Overtime fee) สำหรับใบขนสินค้าขาออกที่ส่งออกนอกราชอาณาจักรที่มีคำสั่ง **“ให้เปิดตรวจ”**

การขอให้เจ้าหน้าที่ศุลกากรตรวจปล่อยสินค้า หรือ ดำเนินการใด ๆ นอกเวลาราชการตามที่กฎหมายกำหนด  ผู้ประกอบการต้องชำระค่าธรรมเนียมการดำเนินการนอกเวลาราชการตามอัตราที่กำหนดในกฎหมาย  ใบขนสินค้าขาออกที่ได้รับคำสั่ง “ให้เปิดตรวจ”  หากขนย้ายมายังท่าส่งออกนอกเวลาราชการ  เจ้าหน้าที่ศุลกากรที่ท่าปลายทางจะดำเนินการตรวจสอบสินค้า และผู้ประกอบการต้องชำระค่าธรรมเนียมดังกล่าว  กรณีที่ไม่ชำระค่าธรรมเนียม เจ้าหน้าที่ศุลกากรจะออกประกาศแจ้งรายชื่อผู้ประกอบการที่ค้างชำระค่าธรรมเนียมติดประกาศไว้ที่สำนักงานศุลกากร เพื่อให้ผู้ประกอบการตรวจสอบและมาขอรับใบสั่งเก็บเงินไปชำระค่าธรรมเนียม กรณีพ้นกำหนด สำนักงานศุลกากรจะออกหนังสือแจ้ง ผู้ส่งออกเพื่อให้มาชำระค่าธรรมเนียม และหากเลยเวลาที่กำหนด ผู้ประกอบการยังไม่ชำระค่าธรรมเนียม กรมศุลกากรจะงดรับปฏิบัติพิธีการศุลกากรทางอิเล็กทรอนิกส์ทันที 

     
แผนภูมิขั้นตอนการชำระค่าธรรมเนียมตามใบสั่งเก็บเพื่อให้ชำระค่าทำการนอกเวลาราชการ

![enter image description here](http://www.customs.go.th/data_files/f022f4d0cbefbcf4dc63f3b16bce17a1.png)

3. กรณีมีการตรวจสอบข้อมูลทางสถิติ แล้วพบความผิดปกติของข้อมูล และมีหนังสือแจ้งผู้นำของเข้า ให้ผู้นำของเข้าที่ได้รับหนังสือแจ้งมาชี้แจงข้อเท็จจริงพร้อมยื่นเอกสารประกอบการพิจารณาภายใน  15 วันนับแต่วันที่ได้รับหนังสือของกรมศุลกากร โดยให้มีหนังสือแจ้งเป็นจำนวน 2 ครั้ง  หากไม่มาภายในกำหนด จะมีหนังสือแจ้งตัวแทนออกของให้มาชี้แจงภายใน 15 วัน นับแต่ได้รับหนังสือของกรมศุลกากร หากผู้นำของเข้าหรือตัวแทนไม่มาภายในกำหนด จะงดรับปฏิบัติพิธีการศุลกากร

>- ที่มา : กรมศุลกากร
>- วันที่ปรับปรุงล่าสุด : 8 สิงหาคม 2562
 {{< /hint >}}
{{< /expand >}}

{{< expand "การสำแดงเลข e-tax incentive (เลข 14 หลัก) ในใบขนสินค้าที่ใช้สิทธิประโยชน์ฯ ตามมาตรา 29 " "+" >}}

## การสำแดงเลข e-tax incentive (เลข 14 หลัก) ในใบขนสินค้าขาเข้า-ใบขนสินค้าขาออกที่ใช้สิทธิประโยชน์ฯ ตามมาตรา 29 ต้องใส่เลขของผู้นำเข้าหรือผู้ส่งออก อย่างไร

{{< hint success >}}
**คำตอบ :**  

 ใบขนสินค้าขาเข้า ในส่วนรายการแต่ละรายการที่ใช้สิทธิการคืนอากรตามมาตรา 29   ต้องสำแดงเลข e-tax incentive ของผู้นำเข้าวัตถุดิบจากต่างประเทศที่ได้รับอนุมัติหลักการคืนอากรตามมาตรา 29  และในใบขนสินค้าขาออกต้องสำแดงเลข e-tax incentive ของผู้ส่งออกผลิตภัณฑ์ไปต่างประเทศ

- ที่มา : กรมศุลกากร  
- วันที่ปรับปรุงล่าสุด : 8 สิงหาคม 2562 
 {{< /hint >}}
{{< /expand >}}


{{< expand "สินค้าที่ผลิตในราชอาณาจักรแล้วส่งออกไปเก็บไว้ยังต่างประเทศ หากนำเข้ามาขายในประเทศไทยจะได้รับยกเว้นอากรหรือไม่" "+" >}}

## ต้องการทราบว่ากรณีสินค้าที่ผลิตในราชอาณาจักรแล้วส่งออกไปเก็บไว้ยังต่างประเทศ หากนำเข้ามาขายในประเทศไทยจะได้รับยกเว้นอากรหรือไม่

{{< hint success >}}
**คำตอบ :**  

 พ.ร.ก.พิกัดอัตราศุลกากร พ.ศ.2530 ภาค 4 ประเภท 1  บัญญัติให้ยกเว้นอากรขาเข้ากับสินค้านำเข้าที่พิสูจน์ได้ว่า  เป็นสินค้าที่ผลิตในราชอาณาจักรและไม่ได้ใช้สิทธิประโยชน์ทางภาษีอากรใดๆที่ได้ส่งออกไปต่างประเทศและนำกลับเข้ามาโดยไม่เปลี่ยนแปลงลักษณะหรือรูป    หรือ เป็นสินค้าต่างประเทศที่ได้เคยนำเข้ามาในประเทศไทยและชำระค่าภาษีอากรและได้ส่งออกไปต่างประเทศโดยไม่ได้ขอคืนอากรขาเข้า    และได้นำกลับเข้ามาโดยไม่เปลี่ยนแปลงลักษณะหรือรูปร่าง     ดังนั้นหากสินค้าของท่านเป็นไปตามข้อกำหนดดังกล่าว โดยสามารถพิสูจน์ตามหลักเกณฑ์เงื่อนไขที่กรมศุลกากรกำหนด    การนำกลับเข้ามาขายในประเทศจะไม่ต้องเสียภาษีอากรขาเข้า  แต่หากไม่เป็นไปตามหลักเกณฑ์ดังกล่าว  ของนั้นต้องชำระค่าภาษีอากร

- ที่มา : กรมศุลกากร  
- วันที่ปรับปรุงล่าสุด : 8 สิงหาคม 2562  
 {{< /hint >}}
{{< /expand >}}

{{< expand "ค่าใช้จ่ายในการดำเนินพิธีการศุลกากร" "+" >}}

## ต้องการทราบรายละเอียดค่าใช้จ่ายในการดำเนินพิธีการศุลกากร

{{< hint success >}}
**คำตอบ :**  

 พ.ร.ก.พิกัดอัตราศุลกากร พ.ศ.2530 ภาค 4 ประเภท 1  บัญญัติให้ยกเว้นอากรขาเข้ากับสินค้านำเข้าที่พิสูจน์ได้ว่า  เป็นสินค้าที่ผลิตในราชอาณาจักรและไม่ได้ใช้สิทธิประโยชน์ทางภาษีอากรใดๆที่ได้ส่งออกไปต่างประเทศและนำกลับเข้ามาโดยไม่เปลี่ยนแปลงลักษณะหรือรูป    หรือ เป็นสินค้าต่างประเทศที่ได้เคยนำเข้ามาในประเทศไทยและชำระค่าภาษีอากรและได้ส่งออกไปต่างประเทศโดยไม่ได้ขอคืนอากรขาเข้า    และได้นำกลับเข้ามาโดยไม่เปลี่ยนแปลงลักษณะหรือรูปร่าง     ดังนั้นหากสินค้าของท่านเป็นไปตามข้อกำหนดดังกล่าว โดยสามารถพิสูจน์ตามหลักเกณฑ์เงื่อนไขที่กรมศุลกากรกำหนด    การนำกลับเข้ามาขายในประเทศจะไม่ต้องเสียภาษีอากรขาเข้า  แต่หากไม่เป็นไปตามหลักเกณฑ์ดังกล่าว  ของนั้นต้องชำระค่าภาษีอากร

- ที่มา : กรมศุลกากร  
- วันที่ปรับปรุงล่าสุด : 5 มิถุนายน 2561  
{{< /hint >}}
{{< /expand >}}



{{< expand "การตรวจสอบรายงานบัญชีสินค้าทางเรือ (Manifest)" "+" >}}



{{< hint success >}}
**คำตอบ :**  

- สามารถเข้าไปตรวจสอบได้ที่เว็บไซต์กรมศุลกากร ระบบ e-tracking (http://e-tracking.customs.go.th/ETS/index.jsp?lang=th&left_menu=nmenu_esevice_002) 


- ไปที่เมนู “Vessel” 

![](http://www.customs.go.th/data_files/d721caa2f91b95a3f4b7b3481cd936a7.png)


- ใส่รายละเอียดที่ต้องการในแต่ละช่อง แล้วกด "search" ดังตัวอย่าง

![](http://www.customs.go.th/data_files/a4f2ceed545fdaa744bfabcaa5c165ad.png)

- ที่มา : กรมศุลกากร  
- วันที่ปรับปรุงล่าสุด : 22 กุมภาพันธ์ 2562  
{{< /hint >}}
{{< /expand >}}