---
title: ประกาศ/มาตรการ ที่เกี่ยวข้องกับ COVID-19
bookCollapseSection: true
weight: 1
bookToc: true
---

ประกาศ/มาตรการ ที่เกี่ยวข้องกับ การแพร่ระบาดของโรคติดเชื้อไวรัสโคโรนา 2019 (COVID – 19) 
===

![](https://www.furman.edu/covid-19/wp-content/uploads/sites/177/2020/03/CoronaVirusHeader-Final-3-1536x647.jpg)



## การยกเว้นอากร

มีประกาศเพื่อยกเว้นอากรขาเข้าสินค้าชนิดต่าง ๆ และกำหนดรหัสสิทธิพิเศษเพิ่มเติมดังนี้

### 1. Privilege Code : 380 (หน้ากากอนามัย และวัตถุดิบ)

การยกเว้นอากรตามประกาศกรมศุลกากรที่ 61/ 2563 ลงวันที่ 26 มี.ค.63  *วัตถุดิบที่นำไปใช้ผลิตหน้ากากชนิดที่ใช้ในห้องผ่าตัดและหน้ากากกรองฝุ่นฯ* ต้องนำไปผลิตภายใน 1 ปี นับจากการนำเข้า หากไม่สามารถหรือมิได้นำไปใช้ผลิตภายใน 1 ปี นับวันนำของเข้า ต้องเสียอากรตามปกติหรือต้องส่งออกนอกราชอาณาจักร หากจำเป็นต้องใช้ให้ขออนุมัติขยายเวลาจากกรมศุลกากร [[*รายละเอียดเพิ่มเติม*]](/knowledge-center/customs-clearance/docs/interesting-facts/measure-covid-19/except-duty-mask/)

### 2. Privilege Code : 381 (เครื่องจักร)

การยกเว้นอากรขาเข้าสินค้ากลุ่ม*เครื่องจักร ตามมาตรการสนับสนุนการลงทุนในประเทศ* ปี 2563 [[*รายละเอียดเพิ่มเติม*]](/knowledge-center/customs-clearance/docs/interesting-facts/measure-covid-19/machinery/)

### 3. Privilege Code : CVT (ใช้รักษา วินิจฉัย หรือป้องกันโรค)

การยกเว้นอากรขาเข้าของที่*ใช้รักษา วินิจฉัย หรือป้องกันโรคติดเชื้อไวรัสโคโรนา 2019* ตามรายการที่กระทรวงสาธารณสุขประกาศกำหนด ตามประกาศกระทรวงการคลังในเรื่องนี้ ซึ่งประกาศ ณ วันที่ 10 เม.ย. 63 โดยมีผลบังคับใช้ตั้งแต่วันที่ 26 มี.ค.63 ถึงวันที่ 30 ก.ย. 63 [[*รายละเอียดเพิ่มเติม*]](/knowledge-center/customs-clearance/docs/interesting-facts/measure-covid-19/prevent/)

## การอำนวยความสะดวกในการผ่านพิธีการศุลกากร

### การแสดงหนังสือรับรองถิ่นกำเนิดสินค้า 

ให้ผู้นำเข้าสามารถแสดงสำเนาภาพถ่ายหนังสือรับรองถิ่นกำเนิดสินค้าเพื่อใช้ในการปฏิบัติพิธีการศุลกากรได้ โดยให้เพิ่มการระบุข้อความในช่อง Remark (หมายเหตุส่งกรมฯ) *"ขอใช้สำเนาภาพถ่ายหนังสือรับรองถิ่นกำเนิดสินค้าไปพลางก่อนและจะแสดงต้นฉบับหนังสือรับรองถิ่นกำเนิดสินค้าในภายหลัง"*

![](https://github.com/ecs-support/knowledge-center/raw/master/img/announce/covid-19/fta-detail.jpg)

ตามประกาศกรมศุลกากรที่ 81/ 2563 เรื่อง การแสดงหนังสือรับรองถิ่นกำเนิดสินค้า สำหรับผู้นำของเข้าที่ได้รับผลกระทบจากการแพร่ระบาดของโรคติดเชื้อไวรัสโคโรนา 2019 (โควิด-19) ตั้งแต่บัดนี้เป็นต้นไป จนถึงวันที่ 30 กันยายน 2563 [[*ดาวน์โหลด*]](http://www.customs.go.th/cont_strc_download_with_docno_date.php?lang=th&top_menu=menu_homepage&current_id=14232832414a505f4a464b47464a4f)  

### โครงการ CUSTOMS ALLIANCES COVID-19

เพื่อเป็นการอำนวยความสะดวกในสถานการณ์การแพร่ระบาดของโรคติดต่อเชื้อไวรัสโคโรนา 2019 (COVID – 19) กรมศุลกากรได้จัดเจ้าหน้าที่ผู้เชี่ยวชาญในแต่ละพื้นที่ หรือ ผู้ประสานงานตามหน่วยงานที่เกี่ยวข้อง ภายใต้การดูแลของกรมศุลกากร เพื่อเตรียมพร้อมตอบข้อซักถาม ประสานงาน แก้ไขปัญหาในการนำเข้า-ส่งออกสินค้า ที่เกี่ยวข้องกับการป้องกันและรักษาโรคติดเชื้อไวรัสโคโรนา 2019

![](https://github.com/ecs-support/knowledge-center/raw/master/img/announce/covid-19/customs-alliances-covid-19.jpg)

### การผ่านพิธีการศุลกากรสำหรับการยกเว้นอากรของบริจาค

ด้านการอำนวยความสะดวกในการผ่านพิธีการศุลกากรสำหรับการยกเว้นอากรของบริจาคตามพระราชกำหนดพิกัดอัตราศุลกากร พ.ศ. 2530 *ภาค 4 ประเภท 11*  กรมศุลกากรได้มอบอำนาจให้ผู้อำนวยการ สำนักงานศุลกากร นายด่านหรือผู้อำนวยการส่วนที่ได้รับมอบหมายในสังกัด ปฏิบัติราชการแทนอธิบดีในการอนุมัติให้ยกเว้นได้ เพื่อให้มีความสะดวกรวดเร็วยิ่งขึ้นโดยเริ่มตั้งแต่วันที่ 25 มี.ค.63

![](https://github.com/ecs-support/knowledge-center/raw/master/img/11_part_4-01.jpg)

![](https://github.com/ecs-support/knowledge-center/raw/master/img/11_part_4-02.jpg)


### การตรวจปล่อยสินค้าและการส่งมอบของกลาง

การตรวจปล่อยสินค้าและการส่งมอบของกลางที่เกี่ยวข้องกับการแพร่ระบาดของโรคติดต่อเชื้อไวรัสโคโรนา 2019 (COVID – 19) มีการเพิ่มความระมัดระวัง เข้มงวดในการตรวจสอบการนำเข้า – ส่งออกสินค้าที่เกี่ยวกับสถานการณ์แพร่ระบาด COVID – 19 และหากมีการตรวจพบการกระทำความผิดและคดีถึงที่สุดแล้ว กรมศุลกากรจะส่งมอบให้ศูนย์บริหารสถานการณ์การแพร่ระบาดของโรคติดต่อเชื้อไวรัสโคโรนา2019 (COVID – 19) ต่อไป ซึ่งกรมศุลกากรได้มีการส่งมอบของกลางที่เกี่ยวข้องให้ศูนย์บริหารสถานการณ์การแพร่ระบาดของโรคติดต่อเชื้อไวรัสโคโรนา 2019 (COVID – 19) อย่างต่อเนื่อง

### ผ่อนผันให้ขยายเวลาการนำเข้า

การเยียวยาผู้ประกอบการที่ได้รับผลกระทบจากสถานการณ์การแพร่ระบาดโรคติดเชื้อไวรัสโคโรนา 2019 (COVID – 19) ได้ผ่อนผันให้ขยายเวลาการนำเข้าเป็นชั่วคราว  และผ่อนผันให้ขยายเวลาในการเก็บของกรณีผู้ประกอบการคลังสินค้าทัณฑ์บน เขตปลอดอากรและเขตประกอบการเสรีที่ได้รับผลกระทบโดยเริ่มดำเนินการได้ตั้งแต่วันที่ 19 มี.ค.63

> สอบถามรายละเอียดเพิ่มเติมได้ที่สำนักงานศุลกากรในพื้นที่ หรือ สายด่วนกรมศุลกากร 1164 หรือศูนย์บริการศุลกากร (Customs Care Center) โทรศัพท์ 02-667-6000, 02-667-7000 ต่อ 20-5844-8 หรือ website: ccc.customs.go.th . 



