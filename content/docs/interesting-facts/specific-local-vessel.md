---
title: การตรวจปล่อยสินค้าขาออกเพื่อบรรทุกลงเรือเฉพาะเขต
bookCollapseSection: true
weight: 10
bookToc: true
---

การตรวจปล่อยสินค้าขาออกในเขตพื้นที่สำนักงานศุลกากรท่าเรือกรุงเทพ(สทก.) เพื่อบรรทุกลงเรือเฉพาะเขต และรับบรรทุกที่สำนักงานศุลกากรท่าเรือแหลมฉบัง (สทบ.)
=====

![](https://github.com/ecs-support/knowledge-center/raw/master/img/specific-local-vessel.jpg)

โครงการบรรจุสินค้าในเขตท่าเรือกรุงเทพ เพื่อบรรทุกลงเรือชายฝั่ง (เฉพาะเขต) ไปท่าเรือแหลมฉบัง ช่วยอำนวยความสะดวกให้แก่ผู้ประกอบการ โดยให้ท่าเรือกรุงเทพ เป็นท่าตรวจปล่อยของตู้สินค้าขาออก (Release Port) ซึ่งมีการตรวจสอบน้ำหนักมวลรวมตู้สินค้า (Verified Gross Mass : VGM) และตรวจสอบสถานะการตรวจปล่อยสินค้า (Green/Red Line) ผ่านระบบ e-Matching พร้อมทั้งมีการเอกซเรย์ (X-RAY) ตู้สินค้าจากเจ้าหน้าที่ศุลกากรท่าเรือกรุงเทพ  

จึงทำให้สามารถตรวจปล่อยจากสำนักงานศุลกากรท่าเรือกรุงเทพจุดเดียวเบ็ดเสร็จ โดยไม่ต้องผ่านพิธีการศุลกากรที่ท่าเรือแหลมฉบังอีก มีความปลอดภัยสูง ขนส่งสินค้าได้ตามเวลาที่กำหนด และเป็นมิตรกับสิ่งแวดล้อม อีกทั้งช่วยลดระยะเวลารอคอยท่า และลดเวลาปฏิบัติงานลง เนื่องจากมีพื้นที่กองเก็บตู้สินค้าติดท่าเทียบเรือ สามารถบริหารจัดการท่าเทียบเรือได้อย่างมีประสิทธิภาพ ในการรองรับปริมาณตู้สินค้า และเรือชายฝั่งที่มีแนวโน้มเพิ่มมากขึ้น ลดค่าใช้จ่ายในระบบโลจิสติกส์ ลดขั้นตอนเอกสาร สามารถเชื่อมโยงข้อมูลอิเล็กทรอนิกส์แบบจุดเดียวเบ็ดเสร็จ ในส่วนของการบรรจุสินค้าท่าเรือกรุงเทพ มีคลังสินค้าเพื่อการบรรจุสินค้าขาออกโดยเฉพาะ มีการรักษาความปลอดภัยอย่างเข้มงวดด้วยระบบบันทึกภาพ CCTV ตลอด 24 ชั่วโมง เพิ่มความเชื่อมั่นให้แก่ผู้ใช้บริการได้เป็นอย่างดี

## ประกาศที่่เกี่ยวข้อง

- ประกาศการท่าเรือแห่งประเทศไทย เรื่อง วิธีปฏิบัติในการบรรจุสินค้าขาออกและกองเก็บตู้สินค้าที่บรรทุกลงเรือเฉพาะเขตท่าเรือกรุงเทพ. ไปขึ้นเรือตู้สินค้า ณ ท่ารับบรรทุกที่ได้รับอนุญาตจากกรมศุลกากร (Load Port)   [[**ดาวน์โหลดประกาศ**]](http://www.oic.go.th/FILEWEB/CABINFOCENTER7/DRAWER032/GENERAL/DATA0000/00000459.PDF)  
 
- ประกาศกรมศุลกากร ที่ 37/ 2561 เรื่อง พิธีการศุลกากรส่งออกว่าด้วยการตรวจปล่อยสินค้าขาออกในเขตพื้นที่สำนักงานศุลกากรท่าเรือกรุงเทพ เพื่อบรรทุกลงเรือเฉพาะเขต (Specific Local Vessel) และรับบรรทุกที่สำนักงานศุลกากรท่าเรือแหลมฉบัง [[**ดาวน์โหลดประกาศ**]](http://www.customs.go.th/cont_strc_download_with_docno_date.php?lang=th&top_menu=menu_homepage&current_id=14223132414c505f49464b4a464b4d)

![](https://github.com/ecs-support/knowledge-center/raw/master/img/announce/37-2561/00037png_Page1.png)

![](https://github.com/ecs-support/knowledge-center/raw/master/img/announce/37-2561/00037png_Page2.png)

![](https://github.com/ecs-support/knowledge-center/raw/master/img/announce/37-2561/00037png_Page3.png)

![](https://github.com/ecs-support/knowledge-center/raw/master/img/announce/37-2561/00037png_Page4.png)

![](https://github.com/ecs-support/knowledge-center/raw/master/img/announce/37-2561/00037png_Page5.png)





> ที่มาบทความ : [กรมศุลกากร](http://ccc.customs.go.th/cont_strc_faq.php?current_id=14232a32414a505f46&left_menu=interesting_article)  
วันที่ปรับปรุงล่าสุด : 13 มีนาคม 2563